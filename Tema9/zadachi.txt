Направете програма, която въвежда две променливи тип double от потребителя с помощта на scanf. 
Насочете два указателя към тях. И принтирайте адресите на указателите и стойностите на променливите, 
към които сочат. 

Използвайте функцията strchr за да премахнете новия ред от символни низове въведени с 
помощта на fgets(https://en.cppreference.com/w/c/io/fgets) функцията. strchr е функция която приема
символен низ и символ и връща указател към клетката от символния низ, която съдържа търсения символ или 
NULL указател ако символът не се намери (https://en.cppreference.com/w/c/string/byte/strchr). 

Направете функция, swap, която да разменя стойностите на две променли, чрез указатели. 
Аргументите на функцията трябва да са void указатели, които в тялото на функцията да се преобразуват до 
int указатели, преди да се извърши размяната.

Направете функция, която се казва compareasc и която да приема два void константни указателя към константи
и да връща int стойност. Функцията трябва да преобразува указателите към указатели от тип int и да сравнява
стойностите, към които сочат. Ако първата стойност е по-голяма от втората, функцията трябва да връща 1. 
Ако първата стойност е по-малка от втората функцията трябва да връща -1. Ако са равни функцията трябва да 
връща 0. Направете втора функция comparedesc, която да има същата структура като първата, само, че да връща
1 ако първата стойност е по-малка от втората и -1 ако първата стойност е по-голяма от втората (0 ако и 
двете стойности са равни). Демонстрирайте използването на функциите.

Направете функция която се нарича bubblesort. Функцията трябва да приема масив, който ще сортира, броят на 
елементите в масива, указател към функция (нека указателя се казва compare), която да указва в какъв ред да
се сортира масив и указател към функция, която да указва как се разменят два елемента от масива (нека този
указател се казва swapelements). Указателят compare трябва да сочи към функция, която приема два void
указателя и връща int. Указателят swapelements, трябва да сочи, към функция, която приема два void 
указателя и ввръща void. Спомнете си, че алгоритъма ще сортира елементите в зависимост от сравнението което
правите за да определите дали ще се разменят елементите. Ако размяната става когато първия елемент е 
по-голям от втория, тогава имаме възходящо сортиране. Ако размяната става когато първия елемент е 
по-малък от втория, тогава имаме низходящо сортиране. Затова в тази част може да извикаме указателя към 
функция compare и зависимост от резултата да определим дали да разменим елементите с помощта на указателя
към функции swapelements. Извикайте функцията bubblesort, като подадете веднъж функцията compareasc като
трети аргумент на bubblesort и като подадете веднъж функцията comparedesc като трети аргумент на bubblesort.
Масивът, който подавате за сортиране, може да е описан в програмата. Не забравяйте да принтирате 
сортираните масиви след извикването на bubblesort.